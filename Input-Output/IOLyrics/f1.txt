
Nel mezzo del cammin di nostra vita
mi ritrovai per una selva oscura:
ché la diritta via era smarrita.                                         

E quanto a dir qual era è cosa dura
esta selva selvaggia et aspra e forte,
che nel pensier rinova la paura!                                      

Tant’è amara che poco è più morte;
ma, per trattar del ben ch’io vi trovai,
dirò dell’altre cose ch’io v’ò scorte.

Io non so ben ridir com’io v’intrai:
tant’era pien del sonno a quel punto
che la verace via abandonai.              